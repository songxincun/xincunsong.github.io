---
layout: post
title:  "湘夫人"
date:   2014-08-15 23:54:43
categories: chinese article
---

帝子降兮北渚（zhǔ），目眇（miǎo）眇兮愁予。 
袅（niǎo）袅兮秋风，洞庭波兮木叶下。 
登白薠（fán）兮骋（chěng）望，与佳期兮夕张。 
鸟何萃（cuì）兮蘋（pín）中，罾（zēng）何为兮木上？ 

沅（yuán）有茝（chǎi）兮澧（lǐ）有兰，思公子兮未敢言。 
荒忽兮远望，观流水兮潺（chán）湲（yuán）。 
麋（mí）何食兮庭中，蛟何为兮水裔？ 
朝驰余马兮江皋（gāo），夕济兮西澨（shì）。 
闻佳人兮召予，将腾驾兮偕（xié）逝。 

筑室兮水中，葺（qì）之兮荷盖。 
荪（sūn）壁兮紫坛，播芳椒（jiāo）兮成堂。 
桂栋兮兰橑（láo），辛夷楣（méi）兮药房。 
罔薜（bì）荔（lì）兮为帷（wéi），擗（pǐ）蕙櫋（mián）兮既张。 
白玉兮为镇，疏石兰兮为芳。 
芷葺（qì）兮荷屋，缭（liáo）之兮杜衡。 

合百草兮实庭，建芳馨兮庑（wǔ）门。 
九嶷（yí）缤兮并迎，灵之来兮如云。 

捐余袂（mèi）兮江中，遗余褋（dié）兮醴（lǐ）浦（pǔ）。 
搴（qiān）汀（tīng）洲兮杜若，将以遗（wèi）兮远者。 
时不可兮骤得，聊逍遥兮容与。

[jekyll-gh]: https://github.com/jekyll/jekyll
[jekyll]:    http://jekyllrb.com
